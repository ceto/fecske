---
title: "Andrea története - Otthon várunk"
desc: "Andrea férje, L. több alkalommal került börtönbe, leghosszabb büntetése közel három év volt. Gyerekeik még kicsik voltak, amikor a szemük láttára bilincselték meg és vitték el az apukájukat, akinek a hiánya végigkísérte egész gyerekkorukat."
ogimage: "assets/img/content/andrea.jpg"
---
<section class="mpt wide reverse" data-magellan>
    <div class="mpt__content indented">
        <h2 class="b4">Andrea története</h2>
        <p>„Miközben a férjem börtönben volt, akkor halt meg az édesanyja. Én szerettem volna közölni ezt vele személyesen, nagyjából nyugodt körülmények között. Ehhez képest ugyanúgy a soron következő látogatáson, tömegben és hangzavarban kellett elmondanom neki, hogy meghalt az édesanyja.”</p>
        <p>
            <a href="#videosection" class="button">Megnézem a videót!<svg class="icon"><use xlink:href="#icon-play"></use></svg></a>
        </p>
    </div>
    <div class="mpt__bg">
        <img src="{{root}}assets/img/content/andrea.jpg" alt="">
    </div>
</section>

<div class="pagewrap">
    <div class="twocolcopy">
        <p>Andrea férje, L. több alkalommal került börtönbe, leghosszabb büntetése közel három év volt. Gyerekeik még kicsik voltak, amikor a szemük láttára bilincselték meg és vitték el az apukájukat, akinek a hiánya végigkísérte egész gyerekkorukat.</p>
        <p>A börtönt nem érinti közvetlen buszjárat, járda nélküli földúton lehet csak megközelíteni több mint öt kilométer gyaloglással, a forró nyári és a hideg téli napokon egyaránt. Andrea szerint megviselte a gyerekeket, hogy egy rideg, drótkerítésekkel és rácsokkal körbevett, messzi helyre kellett elmenniük ahhoz, hogy az apjukkal találkozhassanak. A családnak egy egész napot igénybe vett az a procedúra, ami a legtöbbször 1-1,5 órás látogatásokhoz társult, ráadásul „katasztrofális volt minden egyes alkalom a hangzavartól.” Korábban legalább volt lehetőség a személyes érintkezésre, a találkozás elején és végén lehetett puszit adni egymásnak, a kisgyerekeket ölbe vehette az apjuk, de a plexifal bevezetésével ez is megszűnt.</p>
        <p>Andrea hétről hétre harcolt azért, hogy a férje élhessen azokkal a jogaival, amik a fogvatartása ideje alatt is megillették őt. Amikor nem kapta meg időben a csomagját, Andrea napokon keresztül telefonált, a nevelővel szóváltásba is keveredett. A jogérvényesítés rengeteg időt, türelmet és energiát igényel, és tudja, nem minden hozzátartozó képes erre.</p>
        <p>L. nem szeretne visszamenni többet, Andrea is belefáradt már az állandó hadakozásba. Bíznak abban, hogy végleg maguk mögött hagyhatják a börtönéveket.</p>
    </div>
</div>

<hr class="piheno">

<div id="videosection" class="pagewrap acoverbg" data-magellan-target="videosection">
    <div class="narrowwrap">
        <div class="responsive-embed widescreen">
            <iframe src="https://www.youtube.com/embed/qLLElc9HqL0" title="Otthon várunk! | Andrea története" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>
        </div>
    </div>
</div>

<hr class="piheno">

{{>torteneteknav}}
